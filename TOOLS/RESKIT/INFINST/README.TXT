Infinst.exe

Τι κάνει το αρχείο Infinst.Exe:
Προσθέτει ένα αρχείο inf και τα σχετικά προγράμματα οδήγησης σε ένα κοινόχρηστο στοιxείο
εγκατάστασης των Windows 98.  
Κατά την εγκατάσταση των Windows 98 σε άλλες συσκευές από το κοινόχρηστο στοιχείο, τα προγράμματα
οδήγησης που έχουν προστεθεί θα εγκατασταθούν σαν να ήταν τμήμα της αρχικής εγκατάστασης 
των Windows 98. Αυτά τα προγράμματα οδήγησης μπορεί να προορίζονται για οποιονδήποτε τύπο υλικού
ή για πρόσθετα προγράμματα-πελάτες δικτύου, πρωτόκολλα ή υπηρεσίες.  
Για να εγκαταστήσετε αυτόματα προγράμματα-πελάτες δικτύου, πρωτόκολλα ή υπηρεσίες θα χρειαστεί να
τα προσθέσετε στο αρχείο msbatch.inf.  Αυτό μπορεί να γίνει με χρήση του Microsoft Batch 98.

Πώς να χρησιμοποιείτε το Infinst:
Σημείωση: το εργαλείο απαιτεί ένα κοινόχρηστο στοιχείο εγκατάστασης των Windows 98 με δικαιώματα
εγγραφής.  
Δεν θα προσθέσει αρχεία σε ένα CD-ROM.
1.  Κάντε διπλό κλικ στο εργαλείο για να ξεκινήσει.
2.  Πληκτρολογήστε τη διαδρομή και το όνομα αρχείου του inf που θέλετε να προσθέσετε στην
    εγκατάσταση των Windows 98.
3.  Πληκτρολογήστε τη διαδρομή και το όνομα αρχείου για το Setup.exe στο κοινόχρηστο στοιχείο
    εγκατάστασης των Windows 98 στο οποίο θέλετε να προσθέσετε το αρχείο inf.
4.  Κάντε κλικ στο κουμπί Add Inf.

Το Infinst πραγματοποιεί τις ακόλουθες ενέργειες κατά την προσθήκη ενός αρχείου inf:  
*  Αντιγράφει το αρχείο inf και τα αρχεία του προγράμματος οδήγησης που απαιτούνται
   (περιλαμβάνονται στις ενότητες CopyFiles= του αρχείου inf) στο κοινόχρηστο στοιχείο 
   εγκατάστασης των Windows 98.  Εάν ένα αρχείο καταλόγου (.cat) ή αρχείο μορφής (.inf)
   προσδιορίζεται στο inf, το Infinst το προσθέτει και αυτό.
*  Προσθέτει τις κατάλληλες καταχωρήσεις στα ακόλουθα αρχεία: όλα τα προηγούμενα αρχεία inf με 
   PnP ID (αναγνωριστικά Τοποθέτησης και ’μεσης Λειτουργίας) που ταιριάζουν, το αρχείο Custom.inf
   και το αρχείο Infinst.log. Τα αρχεία αλλάζουν όπως περιγράφεται παρακάτω.  
   Σημείωση: το Infinst αντιγράφει όλα τα αρχεία που περιλαμβάνονται σε λίστα στην ενότητα
   CopyFiles= του αρχείου inf στο κοινόχρηστο στοιχείο εγκατάστασης. Ωστόσο, το Infinst δεν
   επεξεργάζεται αυτόματα αρχεία inf που περιλαμβάνονται σε λίστα στην ενότητα CopyFiles=. Αυτά
   τα αρχεία inf ίσως χρειαστεί να προστεθούν μη αυτόματα για να ολοκληρωθεί επιτυχώς η
   εγκατάσταση.

Πώς λειτουργεί το Infinst.Exe:
1.  Δημιουργεί δύο καταλόγους στο κοινόχρηστο στοιχείο εγκατάστασης των Windows 98. Τον κατάλογο
    (Oldinf) που προορίζεται για τα αρχεία inf που αντικαθιστώνται από νέα αρχεία inf με το ίδιο
    όνομα και τον κατάλογο (Wininf) που προορίζεται για αποθήκευση των αρχείων inf που 
    περιλαμβάνονται στα Windows 98. 
2.  Ελέγχει την έκδοση των αρχείων inf που θα προστεθούν (πρέπει να προστεθούν μόνο αρχεία inf με
    έκδοση $CHICAGO$, αν και το Infinst.Exe θα μετατρέψει αυτόματα ορισμένες εκδόσεις σε 
    $CHICAGO$).
3.  Αναζητά το αρχείο inf που θα προστεθεί για τα PnP ID (αναγνωριστικά Τοποθέτησης και ’μεσης
    Λειτουργίας).
4.  Συγκρίνει τα PnP ID που βρίσκει για το νέο αρχείο inf με τα PnP ID που περιέχονται σε όλα
    τα αρχεία inf που βρίσκονται στον κατάλογο Wininf.
5.  Εάν βρεθεί ένα αρχείο inf με ένα PnP ID που ταιριάζει, το Infinst.Exe το αντιγράφει στον
    κατάλογο που περιέχει τα αρχεία εγκατάστασης των Windows 98, εφόσον δεν υπάρχει ήδη εκεί ένα
    αρχείο inf με το ίδιο όνομα. 
6.  Συγκρίνει τα PnP ID που βρίσκει για το νέο αρχείο inf με τα PnP ID που περιέχονται σε όλα τα
    αρχεία inf τα οποία περιλαμβάνονται στο κοινόχρηστο στοιχείο εγκατάστασης των Windows 98.
7.  Εάν βρεθεί ένα αρχείο inf με PnP ID που ταιριάζει, τα PnP ID που ταιριάζουν δεν λαμβάνονται
    υπόψη. 
8.  Αντιγράφει το νέο αρχείο inf και όλα τα απαραίτητα αρχεία του προγράμματος οδήγησης στον
    κατάλογο όπου βρίσκονται τα αρχεία εγκατάστασης των Windows 98.
9.  Επεξεργάζεται το αρχείο Custom.inf.  Σημείωση: τα αρχεία Inf και τα προγράμματα οδήγησης της
    εγκατάστασης κλάσεων πολυμέσων (όπως το δίκτυο) προστίθενται σε περισσότερες ενότητες του 
    αρχείου Custom.inf από ό,τι των άλλων κλάσεων, γιατί μπορεί να χρειαστούν νωρίτερα στην
    εγκατάσταση.
10. Προστίθεται στο αρχείο Infinst.log.

Το Infinst.Exe μπορεί να προσθέσει αρχεία inf για μία ή πολλές συσκευές PnP, ανεξάρτητα αν 
υποστηρίζονται από τα Windows 98. Τα προγράμματα οδήγησης που προστίθενται από το αρχείο
Infinst.Exe θα εγκατασταθούν σωστά ανεξάρτητα αν τα Windows 98 είναι εγκατεστημένα τοπικά ή σε
δίκτυο και ανεξάρτητα αν πρόκειται για καθαρή εγκατάσταση ή για αναβάθμιση. Με άλλα λόγια,
μπορείτε να εγκαταστήσετε όλα τα αρχεία inf που θέλετε και να εκτελέσετε την εγκατάσταση με
όποιον τρόπο θέλετε.

Περιορισμοί σχεδιασμού:
1.  Η προσθήκη ενός αρχείου inf με το ίδιο όνομα με κάποιο που περιλαμβάνεται στα Windows 98 ή
    με κάποιο που έχει προστεθεί παλιότερα θα καταργήσει κάθε λειτουργικότητα του προηγούμενου
    αρχείου inf, ανεξάρτητα από τα PnP ID.
2.  Για να λειτουργήσει το Infinst.Exe πρέπει να διαθέτετε δικαιώματα εγγραφής για τη θέση των
    αρχείων εγκατάστασης των Windows 98 (δηλ. δεν θα λειτουργήσει σε ένα CD-ROM).
3.  Η προσθήκη ενός αρχείου inf που περιέχει τα ίδια PnP ID με ένα αρχείο inf που περιλαμβάνεται
    ήδη στο κοινόχρηστο στοιχείο εγκατάστασης θα έχει ως αποτέλεσμα την αφαίρεση αυτών των PnP ID
    από το αρχείο inf που περιλαμβάνεται ήδη.
